export default {
  label: 'সুকুমার রায়',
  id: 'bn-sukumar-poem',
  img: 'bnSukumar',
  list: [

    {
      id: '1200',
      type: 'passage',
      label: 'আবোল তাবোল',
      data: {
        title: 'আবোল তাবোল - সুকুমার রায়',
        text: [
          {
            type: 'poem',
            text: `আয়রে ভোলা খেয়াল খোলা
              স্বপনদোলা নাচিয়ে আয়,
            আয়রে পাগল আবোল তাবোল
                    মত্ত মাদল বাজিয়ে আয় ৷
            আয় যেখানে ক্ষ্যাপার গানে
                    নাইকো মানে নাইকো সুর,
            আয়রে যেথায় উধাও হাওয়ায়
                    মন ভেসে যায় কোন্ সুদূর ৷
            আয় ক্ষ্যাপা–মন ঘুচিয়ে বাঁধন
                    জাগিয়ে নাচন তাধিন্ ধিন্,
            আয় বেয়াড়া সৃষ্টিছাড়া
                    নিয়মহারা হিসাব–হীন ৷
            আজগুবি চাল বেঠিক বেতাল
                    মাতবি মাতাল রঙ্গেতে,
            আয়রে তবে ভুলের ভবে
                    অসম্ভবের ছন্দেতে ৷৷`
          }
        ]
      }
    },

    {
      id: '1300',
      type: 'passage',
      label: 'বাপুরাম সাপুড়ে',
      data: {
        title: 'বাপুরাম সাপুড়ে - সুকুমার রায়',
        text: [
          {
            type: 'poem',
            text: `বাপুরাম সাপুড়ে,
     কোথা যাস্‌ বাপুরে?
আয় বাবা দেখে যা,
     দুটো সাপ রেখে যা !
যে সাপের চোখ নেই,
     শিং নেই নোখ্‌ নেই,
ছোটে না কি হাঁটে না,
     কাউকে যে কাটে না,
করে নাকো ফোঁস ফাঁস,
     মারে নাকো ঢুঁশঢাঁশ,
নেই কোন উৎপাত,
     খায় শুধু দুধ ভাত-
সেই সাপ জ্যান্ত
     গোটা দুই আনত ?
তেড়ে মেরে ডাণ্ডা
     ক'রে দেই ঠাণ্ডা ।`
          }
        ]
      }
    },

    {
      id: '1400',
      type: 'passage',
      label: 'সৎপাত্র',
      data: {
        title: 'সৎপাত্র - সুকুমার রায়',
        text: [
          {
            type: 'poem',
            text: `শুনতে পেলাম পোস্তা গিয়ে—
              তোমার নাকি মেয়ের বিয়ে ?
              গঙ্গারামকে পাত্র পেলে ?
              জানতে চাও সে কেমন ছেলে ?
              মন্দ নয় সে পাত্র ভালো 
              রঙ যদিও বেজায় কালো ;
              তার উপরে মুখের গঠন
              অনেকটা ঠিক পেঁচার মতন ;
              বিদ্যে বুদ্ধি ? বলছি মশাই—
              ধন্যি ছেলের অধ্যবসায় !
              উনিশটিবার ম্যাট্রিকে সে
              ঘায়েল হয়ে থামল শেষে ।
              বিষয় আশয় ? গরীব বেজায়—
              কষ্টে–সৃষ্টে দিন চলে যায় ।
              মানুষ তো নয় ভাইগুলো তার—
            একটা পাগল একটা গোঁয়ার ;
            আরেকটি সে তৈরী ছেলে,
            জাল করে নোট গেছেন জেলে ।
            কনিষ্ঠটি তবলা বাজায়
            যাত্রাদলে পাঁচ টাকা পায় ।
            গঙ্গারাম তো কেবল ভোগে
            পিলের জ্বর আর পাণ্ডু রোগে ।
            কিন্তু তারা উচ্চ ঘর,
            কংসরাজের বংশধর !
            শ্যাম লাহিড়ী বনগ্রামের
            কি যেন হয় গঙ্গারামের ।—
            যহোক, এবার পাত্র পেলে,
            এমন কি আর মন্দ ছেলে ?`
          }
        ]
      }
    },

    {
      id: '1500',
      type: 'passage',
      label: 'ফস্‌কে গেল!',
      data: {
        title: 'ফস্‌কে গেল! - সুকুমার রায়',
        text: [
          {
            type: 'poem',
            text: `দেখ্ বাবাজি দেখ্‌বি নাকি দেখ্‌রে খেলা দেখ্ চালাকি,
              ভোজর বাজি ভেল্কি ফাঁকি পড়্ পড়্ পড়্‌বি পাখি–ধপ্ !
              লাফ দিরে তাই তালটি ঠুকে তাক করে যাই তীর ধনুকে,
              ছাড়্‌ব সটান ঊর্ধ্বমুখে হুশ্ করে তোর লাগবে বুকে–খপ্ !
              গুড়্ গুড়্ গুড়্ গুড়িয়ে হামা খাপ পেতেছেন গোষ্ঠ মামা,
              এগিয়ে আছেন বাগিয়ে ধামা, এইবারে বাণ চিড়িয়া নামা–চট্ !
              ঐ যা ! গেল ফস্কে যে সে–হেঁই মামা তুই ক্ষেপ্‌লি শেষে ?
              ঘ্যাঁচ করে তোর পাঁজর ঘেঁষে লাগ্‌ল কি বাণ ছট্‌কে এসে–ফট্ ?`
          }
        ]
      }
    },

    {
      id: '3600',
      type: 'passage',
      label: 'খুড়োর কল',
      data: {
        title: 'খুড়োর কল - সুকুমার রায়',
        text: [
          {
            type: 'poem',
            text: `কল করেছেন আজব রকম চণ্ডীদাসের খুড়ো—
              সবাই শুনে সাবাস্ বলে পাড়ার ছেলে বুড়ো ।
              খুড়োর যখন অল্প বয়স– বছর খানেক হবে—
              উঠ্‌ল কেঁদে 'গুংগা' বলে ভীষণ অট্টরবে ।
              আর তো সবাই 'মামা' 'গাগা' আবোল তাবোল বকে,
              খুড়োর মুখে 'গুংগা' শুনে চম্‌কে গেল লোকে ।
              বল্‌লে সবাই, "এই ছেলেটা বাঁচলে পরে তবে,
              বুদ্ধি জোরে এ সংসারে একটা কিছু হবে ।"
              সেই খুড়ো আজ কল করেছেন আপন বুদ্ধি বলে,
              পাঁচ ঘন্টার রাস্তা যাবেন দেড় ঘন্টায় চলে ।
              দেখে এলাম কলটি অতি সহজ এবং সোজা,
              ঘন্টা পাঁচেক ঘাঁটলে পরে আপনি যাবে বোঝা ।
              বলব কি আর কলের ফিকির, বলতে না পাই ভাষা,
              ঘাড়ের সঙ্গে যন্ত্র জুড়ে এক্কেবারে খাসা ।
              সামনে তাহার খাদ্য ঝোলে যার যে–রকম রুচি—
              মণ্ডা মিঠাই চপ্ কাট্‌লেট্ খাজা কিংবা লুচি ।
              মন বলে তায় 'খাব খাব', মুখ চলে তায় খেতে,
              মুখের সঙ্গে খাবার চলে পাল্লা দিয়ে মেতে ।
              এমনি করে লোভের টানে খাবার পানে চেয়ে,
              উৎসাহেতে হুঁস্ রবে না চলবে কেবল ধেয়ে ।
              হেসে খেলে দু–দশ যোজন চলবে বিনা ক্লেশে,
              খাবার গন্ধে পাগল হয়ে জিভের জলে ভেসে ।
              সবাই বলে সমস্বরে ছেলে জোয়ান বুড়ো,
              অতুল কীর্তি রাখল ভবে চণ্ডীদাসের খুড়ো ।`
          }
        ]
      }
    },
    {
      id: '3700',
      type: 'passage',
      label: 'আহ্লাদী',
      data: {
        title: 'আহ্লাদী - সুকুমার রায়',
        text: [
          {
            type: 'poem',
            text: `হাসছি মোরা হাসছি দেখ, হাসছি মোরা আহ্লাদী,
              তিনজনেতে জট্‌লা করে ফোক্‌লা হাসির পাল্লা দি ৷
              হাসতে হাসতে আসছে দাদা আসছি আমি আসছে ভাই,
              হাসছি কেন কেউ জানে না, পাচ্ছে হাসি হাসছি তাই ৷`
          },
          {
            type: 'poem',
            text: `ভাবছি মনে, হাসছি কেন ? থাকব হাসি ত্যাগ করে,
              ভাবতে গিয়ে ফিকফিকিয়ে ফেলছি হেসে ফ্যাক ক'রে ৷
              পাচ্ছে হাসি চাইতে গিয়ে, পাচ্ছে হাসি চোখ বুজে,
              পাচ্ছে হাসি চিম্‌টি কেটে নাকের ভিতর নোখ গুঁজে ৷`
          },
          {
            type: 'poem',
            text: `হাসছি দেখে চাঁদের কলা জোলার মাকু জেলের দাঁড়,
              নৌকা ফানুস পিঁপড়ে মানুষ রেলের গাড়ী তেলের ভাঁড় ৷
              পড়তে গিয়ে ফেলছি হেসে 'ক খ গ' আর শ্লেট দেখে—
              উঠছে হাসি ভসভসিয়ে সোডার মতন পেট থেকে ৷`
          }
        ]
      }
    },

    {
      id: '3800',
      type: 'passage',
      label: 'একুশে আইন',
      data: {
        title: 'একুশে আইন - সুকুমার রায়',
        text: [
          {
            type: 'poem',
            text: `শিব ঠাকুরের আপন দেশে,
              আইন কানুন সর্বনেশে !
              কেউ যদি যায় পিছ্‌লে পড়ে
              প্যায়দা এসে পাক্‌ড়ে ধরে,
              কাজির কাছে হয় বিচার—
                      একুশ টাকা দণ্ড তার ৷৷`
          },
          {
            type: 'poem',
            text: `সেথায় সন্ধ্যে ছ'টার আগে,
              হাঁচতে হলে টিকিট লাগে ;
              হাঁচ্‌লে পরে বিন্‌টিকিটে—
              দম্‌দমাদম্ লাগায় পিঠে,
              কোটাল এসে নস্যি ঝাড়ে—
                      একুশ দফা হাঁচিয়ে মারে ৷৷`
          },
          {
            type: 'poem',
            text: `কারুর যদি দাঁতটি নড়ে,
              চারটি টাকা মাশুল ধরে,
              কারুর যদি গোঁফ গজায়,
              একশো আনা ট্যাক্‌স চায়—
              খুঁচিয়ে পিঠে গুঁজিয়ে ঘাড়,
                        সেলাম ঠোকায় একুশ বার ৷৷`
          },
          {
            type: 'poem',
            text: ` চলতে গিয়ে কেউ যদি চায়,
              এদিক ওদিক ডাইনে বাঁয়,
              রাজার কাছে খবর ছোটে,
              পল্টনেরা লাফিয়ে ওঠে,
              দুপুর রোদে ঘামিয়ে তায়
                      একুশ হাতা জল গেলায় ৷৷`
          },
          {
            type: 'poem',
            text: `যে সব লোকে পদ্য লেখে,
              তাদের ধ'রে খাঁচায় রেখে,
              কানের কাছে নানান্ সুরে,
              নামতা শোনায় একশো উড়ে,
              সামনে রেখে মুদীর খাতা
                      হিসেব কষায় একুশ পাতা ৷৷`
          },
          {
            type: 'poem',
            text: `হঠাৎ সেথায় রাত দুপুরে,
              নাক ডাকলে ঘুমের ঘোরে,
              অম্‌নি তেড়ে মাথায় ঘষে,
              গোবর গুলে বেলের কষে,
              একুশটি পাক ঘুরিয়ে তাকে
                      একুশ ঘন্টা ঝুলিয়ে রাখে ৷৷`
          }
        ]
      }
    },

    {
      id: '3900',
      type: 'passage',
      label: 'প্যাঁচা আর প্যাঁচানী',
      data: {
        title: 'প্যাঁচা আর প্যাঁচানী - সুকুমার রায়',
        text: [
          {
            type: 'poem',
            text: `প্যাঁচা কয় প্যাঁচানী,
              খাসা তোর চ্যাঁচানি
       শুনে শুনে আন্‌মন
              নাচে মোর প্রাণমন !
       মাজা–গলা চাঁচা–সুর
              আহলাদে ভরপুর !
       গলা–চেরা ধমকে
              গাছ পালা চমকে,
       সুরে সুরে কত প্যাঁচ
              গিট্‌কিরি ক্যাঁচ্ ক্যাঁচ্ !
       যত ভয় যত দুখ
              দুরু দুরু ধুক্ ধুক্,
       তোর গানে পেঁচি রে
              সব ভুলে গেছি রে,
       চাঁদমুখে মিঠে গান ̰
              শুনে ঝরে দু'নয়ান ৷`
          }
        ]
      }
    },

    {
      id: '4000',
      type: 'passage',
      label: 'রাম গরুড়ের ছানা',
      data: {
        title: 'রাম গরুড়ের ছানা - সুকুমার রায়',
        text: [
          {
            type: 'poem',
            text: `রামগরুড়ের ছানা - হাসতে তাদের মানা,
              হাসির কথা শুনলে বলে, "হাসব না–না, না–না !"
                সদাই মরে ত্রাসে – ঐ বুঝি কেউ হাসে !
              এক চোখে তাই মিটমিটিয়ে, তাকায় আশেপাশে ।
                ঘুম নেই তার চোখে - আপনি ব'কে ব'কে
              আপনারে কয়, "হাসিস যদি, মারব কিন্তু তোকে !"
                যায় না বনের কাছে - কিম্বা গাছে গাছে,
              দখিন হাওয়ার সুড়সুড়িতে, হাসিয়ে ফেলে পাছে !
              সোয়াস্তি নেই মনে – মেঘের কোণে কোণে
              হাসির বাষ্প উঠছে ফেঁপে, কান পেতে তাই শোনে ।
                ঝোপের ধারে ধারে - রাতের অন্ধকারে
              জোনাক জ্বলে আলোর তালে, হাসির ঠারে ঠারে ।
                হাসতে হাসতে যারা - হচ্ছে কেবল সারা,
              রামগরুড়ের লাগছে ব্যাথা, বুঝছে না কি তারা ?
                রামগরুড়ের বাসা - ধমক দিয়ে ঠাসা,
              হাসির হাওয়া বন্ধ সেথায়,নিষেধ সেথায় হাসা ।`
          }
        ]
      }
    },
    {
      id: '4100',
      type: 'passage',
      label: 'আড়ি',
      data: {
        title: 'আড়ি - সুকুমার রায়',
        text: [
          {
            type: 'poem',
            text: `কিসে কিসে ভাব নেই? ভক্ষক ও ভক্ষ্যে-
            বাঘে ছাগে মিল হলে আর নেই রক্ষে।
            শেয়ালের সাড়া পেলে কুকুরেরা তৈরি,
            সাপে আর নেউলে ত চিরকাল বৈরী!
            আদা আর কাঁচকলা মেলে কোনদিন্‌ সে?
            কোকিলের ডাক শুনে কাক জ্বলে হিংসেয়।
            তেলে দেওয়া বেগুনের ঝগড়াটা দেখনি ?
            ছ্যাঁক্‌ ছ্যাঁক্‌ রাগ যেন খেতে আসে এখনি।
            তার চেয়ে বেশি আড়ি আমি পারি কহিতে-
            তোমাদের কারো কারো কেতাবের সহিতে ।`
          }
        ]
      }
    },
    {
      id: '4200',
      type: 'passage',
      label: 'আনন্দ',
      data: {
        title: 'আনন্দ - সুকুমার রায়',
        text: [
          {
            type: 'poem',
            text: `যে আনন্দ ফুলের বাসে,
            যে আনন্দ পাখির গানে,
            যে আনন্দ অরুণ আলোয়,
            যে আনন্দ শিশুর প্রাণে,
            যে আনন্দ বাতাস বহে,
            যে আনন্দ সাগরজলে,
            যে আনন্দ ধুলির কণায়,
            যে আনন্দ তৃণের দলে,
            যে আনন্দ আকাশ ভরা,
            যে আনন্দ তারায় তারায়,
            যে আনন্দ সকল সুখে,
            যে আনন্দ রক্তধারায়
            সে আনন্দ মধুর হয়ে
            তোমার প্রাণে পড়ুক ঝরি,
            সে আনন্দ আলোর মত
            থাকুক তব জীবন ভরি।`
          }
        ]
      }
    },
    {
      id: '1600',
      type: 'passage',
      label: 'টাকার বিপদ',
      data: {
        title: 'টাকার বিপদ - সুকুমার রায়',
        text: `বুড়ো মুচী রাতদিনই কাজ করছে আর গুণ্‌ গুণ্‌ গান করছে। তার মেজাজ বড় খুশি, স্বাস্থ্যও খুব ভাল। খেটে খায়; স্বচ্ছন্দে দিন চলে যায়।
          তার বাড়ির ধারে এক ধনী বেনে থাকে। বিস্তর টাকা তার; মস্ত বাড়ি, অনেক চাকর-বাকর। মনে কিনতি তার সুখ নাই, স্বাস্থ্যও তার ভাল নয়। মুচীর বাড়ির সামনে দিয়ে সে রোজ যাতায়াত করে আর ভাবে, 'এ লোকটা এত গরীব হয়েও রাতদিনই আনন্দে গান করছে, আর আমার এত টাকাকড়ি, আমার একটুও আনন্দ হয় না মনে,— গাওয়া তো দূরের কথা। ইচ্ছা হলে তো টাকা দিয়ে রাজ্যের বড় বড় ওস্তাদ আনিয়ে বাড়িতে গাওয়াতে পারি— নিজেও গাইতে পারি,— কিন্তু সে ইচ্ছা হয় কই?' শেষটায় একদিন সে মনে মনে ঠিক করল যে এবার যখন মুচীর বাড়ির সামনে দিয়ে যাবে তখন তার সঙ্গে এ বিষয়ে কথাবার্তা বলবে।
          পরদিন সকালেই সে গিয়ে মুচীকে জিজ্ঞাসা করল, "কি হে মুচী ভায়া, বড় যে ফুর্তিতে গান কর, বছরে কত রোজগার কর তুমি?"
          মুচী বলল, "সত্যি বলছি মশাই, সেটা আমি কখনও হিসাব করি নি। আমার কাজেরও কোনদিন অভাব হয় নি, খাওয়া পরাও বেশ চলে যাচ্ছে। কাজেই, টাকার কোন হিসাব রাখবারও দরকার হয় নি কোনদিন।"
          বেনে বলল, "আচ্ছা, প্রতিদিন কত কাজ করতে পার তুমি?"
          মুচী বলল, "তারও কিছু ঠিক নেই। কখনও বেশি করি, কখনও কম করি।"
          মুচীর সাদাসিধে কথাবার্তায় বেনে বড় খুশি হল, তারপর, একটা টাকার থলে নিয়ে সে মুচীকে বলল, "এই নাও হে; —তোমাকে এক একশো টাকা দিলাম। এটা রেখে দাও, বিপদ-আপদ অসুখ-বিসুখের সময় কাজে লাগবে।"
          মুচীর তো ভারি আনন্দ; সে সেই টাকার থলেটা নিয়ে মাটির তলায় লুকিয়ে রেখে দিল। তার জীবনে সে কখনও একসঙ্গে এতগুলি টাকা চোখে দেখে নি।
          কিন্তু, আস্তে আস্তে তার ভাবনা আরম্ভ হল। দিনের বেলা বেশ ছিল; রাত্তির হতেই তার মনে হতে লাগল, "ঐ বুঝি চোর আসছে!" বেড়ালে ম্যাও করতেই সে মনে করল, "ঐ রে! আমার টাকা নিতে এসেছে!" শেষটায় আর তার সহ্য হল না। টাকার থালিটা নিয়ে সে ছুট্টে বেনের বাড়ি গিয়ে বলল, "এই রইল তোমার টাকা! এর চেয়ে আমার গান আর ঘুম ঢের ভাল!"`,
        moral: ''
      }
    },
    {
      id: '1700',
      type: 'passage',
      label: 'রাজার অসুখ',
      data: {
        title: 'রাজার অসুখ - সুকুমার রায়',
        text: `এক ছিল রাজা। রাজার ভারি অসুখ। ডাক্তার বদ্যি হাকিম কবিরাজ সব দলে দলে আসে আর দলে দলে ফিরে যায়। অসুখটা যে কী তা কেউ বলতে পারে না, অসুখ সারাতেও পারে না।
          সারাবে কী করে? অসুখ তো আর সত্যিকারের নয়। রাজা মশাই কেবলই বলেন, 'ভারি অসুখ', কিন্তু কোথায় যে অসুখ তা আর কেউ খুঁজে পায় না। কত রকমের কত ওষুধ রাজা মশাই খেয়ে দেখলেন, কিছুতেই কিছু হল না। মাথায় বরফ দেওয়া হল, পেটে সেঁক দেওয়া হ'ল পায়ে জোঁক লাগান হ'ল, মাদুলি বাধা হ'ল, কিন্তু অসুখের কোন কিনারাই হ'ল না।
          তখন রাজামশাই গেলেন ক্ষেপে। তিনি বললেন, "দূর করে দাও এই অপদার্থগুলোকে, আর ওদের পুঁথিপত্র যা আছে সব কিছু কেড়ে নিয়ে জ্বালিয়ে দাও।" এমনি করে চিকিৎসকেরা বিদায় হলেন। ভয়ে আর কেউ রাজার বাড়ির দিকেও যায় না। তখন সকলের ভাবনা হ'ল, তাই তো, শেষটায় কী রাজা মশাই বিনা চিকিৎসায় মারা যাবেন?          
          এমন সময় কোথা থেকে এক সন্ন্যাসী এসে বলল, "অসুখ সারাবার উপায় আমি জানি, কিন্তু সে ভারি শক্ত। তোমরা কী সব করতে পারবে?" মন্ত্রী, কোটাল, সেনাপতি, পাত্রমিত্র সবাই বলল— "কেন পারব না? খুব পারব। জান্‌ দিতে হয় জান্‌ দেব!" তখন সন্ন্যাসী বলল, "প্রথমে এমন এক লোক খুঁজে আন যার মনে কোন ভাবনা নেই, যার মুখে হাসি লেগেই আছে, যে সব সময়ে, সব অবস্থাতেই খুশি থাকে।" সবাই বলল, "তারপর?" সন্ন্যাসী বলল, "তারপর সেই লোকের গায়ের জামা যদি রাজা মশাই একটা দিন পরে থাকেন, আর সেই লোকের তোষকে যদি এক রাত্রি ঘুমিয়ে থাকেন, তাহলেই সব অসুখ সেরে উঠবে।" সবাই শুনে বলল, "এ তো চমৎকার কথা!"          
          তাড়াতাড়ি রাজা মশাইয়ের কাছে খবর গেল। তিনি শুনে বললেন, "আরে, এই সহজ উপায়টা থাকতে এতদিন সবাই মিলে করছিল কী? এইটা কারো মাথায় আসেনি? যাও, এখনি খোঁজ করে সেই হাসি-ওয়ালা লোকটার জামা আর তোষক নিয়ে এস।"          
          চারিদিকে লোক ছুটল, রাজ্যময় 'খোঁজ-খোঁজ' রব পড়ে গেল, কিন্তু সে লোকের আর সন্ধান পাওয়া যায় না। যে যায় সেই ফিরে আসে আর বলে, "যার দুঃখ নেই, ভাবনা নেই, সর্বদাই হাসিমুখ, সর্বদাই খুশি মেজাজ, কই, তেমন লোকের তো দেখা পাওয়া গেল না!" সবার মুখে এই একই কথা। তখন মন্ত্রীমশাই রেগে বললেন, "এদের দিয়ে কী কোন কাজ হয়? এ মূর্খেরা খুঁজতেই জানে না।" এই বলে তিনি নিজেই বেরোলেন সে অজানা লোকের খোঁজ করতে।         
          বাজারের কাছে মস্ত এক দালানের সামনে তিনি দেখলেন, মেলা লোক জমে গিয়েছে আর এক বুড়ো শেঠজি হাসিমুখে তাদের চাল, ডাল, পয়সা আর কাপড় দান করছে। মন্ত্রী ভাবলেন বাঃ এই লোকটাকে তো বেশ হাসি-খুশি দেখাচ্ছে, ওর তো অনেক টাকা পয়সাও আছে দেখছি। তাহলে আর ওর দুঃখই বা কিসের, ভাবনাই বা কিসের? ওরই একটা জামা আর তোষক চেয়ে নেওয়া যাক।          
          মন্ত্রীমশাই এর রকম ভাবছেন, ঠিক সেই সময়ে একটা ভিখারী করেছে কি, ভিক্ষা নিয়ে শেঠজিকে সেলাম না করেই চলে যাচ্ছে। আর শেঠজির রাগ দেখে কে! তিনি ভিখারীকে গাল দিয়ে, জুতো মেরে, তার ভিক্ষা কেড়ে তাকে তাড়িয়ে দিলেন। ব্যাপার দেখে মন্ত্রীমশাই মাথা নেড়ে সেখান থেকে সরে পড়লেন।          
          তারপর নদীর ধারে এক জায়গায় তিনি দেখলেন একটা লোক ভারি মজার ভঙ্গি করে নানারকম হাসির গান করছে আর তাই শুনে চারদিকের লোকেরা হো হো করে হাসছে। মানুষ যে এত রকম হাসির ভঙ্গি করতে পারে তা মন্ত্রীমশায়ের জানা ছিল না। তিনি লোকটার গান শুনে আর তামাসা দেখে একেবারে হেসে অস্থির হয়ে উঠলেন আর ভাবলেন, এমন আমুদে লোকটা থাকতে কিনা আমার লোকগুলো সব হতাশ হয়ে ফিরে যায়! তিনি পাশের একটি লোককে জিজ্ঞাসা করলেন্‌; "এই লোকটা কে হে?" সে বলল, "ও হচ্ছে গোব্‌রা মাতাল। এখন দেখছেন কেমন খোস মেজাজে আছে, কিন্তু সন্ধ্যা হলেই ওর মাতলামি, চেঁচামেচি আর উৎপাত শুরু হয়। ওর ভয়ে পাড়ার লোক তিষ্ঠোতে পারে না।" শুনে মন্ত্রীমশাই গম্ভীর হয়ে আবার চললেন সেই লোকটির সন্ধানে।          
          সারাদিন খুঁজে খুঁজে মন্ত্রীমশাই সন্ধ্যার সময় বাড়ি ফিরলেন, কিন্তু সে লোকের সন্ধান কোথাও মিলল না। এমনি করে দিনের পর দিন তিনি খোঁজ করেন আর দিনের পর দিন হতাশ হয়ে বাড়ি ফেরেন। তাঁর উৎসাহ প্রায় ফুরিয়ে এসেছে, এমন সময়ে হঠাৎ এক গাছতলায় তিনি একটা পাগলা গোছের বুড়ো লোকের দেখা পেলেন।         
          লোকটার মাথাভরা চুল, মুখভরা দাড়ি, সমস্ত শরীর যেন শুকিয়ে দড়ি হয়ে গিয়েছে। সে একা একা বসে বসে আপন মনে কেবলই হাসছে, কেবলই হাসছে। মন্ত্রী বললেন, "তুমি এত হাসছ কেন?" সে বলল, "হাসব না? পৃথিবী বন্‌বন্‌ করে ঘুরছে, গাছের পাতা সরে সরে যাচ্ছে, মাঠে মাঠে ঘাস গজাচ্ছে, রোদ উঠছে, বৃষ্টি পড়ছে, পাখিরা গাছে এসে বসছে, আবার উড়ে যাচ্ছে। এসব চোখের সামনে দেখছি আর হাসি পাচ্ছে।"          
          মন্ত্রী বললেন, "তা না হয় বুঝলাম, কিন্তু শুধু বসে বসে হাসলে তো আর মানুষের দিন চলে না। তোমার কী আর কোন কাজকর্ম নেই?"          
          ফকির বলল, "তা কেন থাকবে না? সকাল বেলায় নদীতে যাই, সেখানে স্নান-টান সেরে, লোকজনের যাওয়া-আসা কথাবার্তা এই সব তামাসা দেখে, আবার গাছতলায় এসে বসি। তারপর, যেদিন খাওয়া জোটে খাই, যেদিন জোটে না খাই না। যখন বেড়াতে ইচ্ছা হয় বেড়াই, যখন ঘুম পায় তখন ঘুমাই। কোনও ভাবনা চিন্তা, হট্টগোল কিছুই নেই, ভারি মজা!"          
          মন্ত্রী খানিক মাথা চুলকিয়ে বললেন, "যেদিন খাওয়া পাও না সেদিন কি কর?"          
          ফকির বলল, "সেদিন তো কোন ল্যাঠাই নেই! চুপচাপ পড়ে থাকি আর এই সব তামাসা দেখি। বরং যেদিন খাওয়া হয়, সেদিনই হাঙ্গামা বেশি। ভাত মাখরে, গ্রাস তোলরে, মুখের মধ্যে ঢোকাওরে, চিবোওরে, গেলোরে, —তারপর জল খাওরে, আঁচাওরে, হাত মুখ মোছরে! কত রকম কাণ্ড!"          
          মন্ত্রী দেখলেন, এতদিনে ঠিক মতন লোক পাওয়া গিয়েছে। তিনি বললেন, "তোমার গায়ের এক-আধখানা জামা দিতে পার? তার জন্য তুমি যত ইচ্ছা দাম নাও, আমরা দিতে প্রস্তুত আছি।" শুনে লোকটা হো হো করে হাসতে লাগল, বলল, "আমার আবার জামা। এই সেদিন একটা লোক একটা শাল দিয়েছিল, তাও তো ছাই ভিখারীকে দিয়ে ফেললাম। জামা-টামার ধারই ধারি না কোনদিন।"          
          মন্ত্রী বললেন, "তাহলে তো মহা মুশকিল! যদি বা একটা লোক পাওয়া গেল, তারও আবার জামা নেই। আচ্ছা, তোমার বিছানার তোষকখানা দিতে পার? কত দাম চাও বল, আমরা টাকা ঢেলে দিচ্ছি।" এবারে ফকির হাসতে হাসতে মাটিতে লুটিয়ে পড়ল। তার হাসি আর থামেই না। অনেকক্ষণ হেসে তারপর সে বলল, "চল্লিশ বছর বিছানাই চোখে দেখলাম না, তার আবার তোষক আর গদি!"          
          মন্ত্রীমশাই বড় বড় চোখ করে বললেন, "জামাও গায়ে দাও না, লেপ-কম্বল-বিছানাও সঙ্গে রাখ না, তোমার কি অসুখও করে না ছাই?"          
          ফকির বলল, "অসুখ আবার কি? অসুখ-টসুখ ওসব আমি বিশ্বাস করি না। যারা কেবল অসুখ-অসুখ ভাবে, তাদেরই খালি অসুখ করে।" এই বলে ফকির আবার গাছে হেলান দিয়ে ঠ্যাং মেলে খুব হাসতে লাগল।          
          মন্ত্রীমশাই হতাশ হয়ে বাড়ি ফিরলেন। রাজার কাছে খবর গেল। রাজা মন্ত্রীকে ডেকে পাঠালেন, তার কাছে সব কথা শুনলেন, শুনে মন্ত্রীমশাইকে বিদায় দিলেন।          
          আবার সবাই ভাবতে বসল, এখন উপায় কী হবে? চিকিৎসাও হল না, অনেক কষ্টে যা একটা উপায় পাওয়া গেল, সেটাও গেল ফস্‌কে! সবাই বসে বসে এ ওর মুখ চায় দীর্ঘশ্বাস ফেলে, আর বলে— "নাঃ, আর তো বাঁচাবার উপায় দেখছি না।" ওদিকে রাজামশাই ভাবতে বসেছেন, "আমি থাকি রাজার হালে, ভাল ভাল জিনিস খাই, কোন কিছুর অভাব নেই, লোকেরা সব সময়ে তোয়াজ করছেই— আমার হল অসুখ! আর ঐ হতভাগা ফকির, যার চাল-চুলো কিচ্ছু নেই, জামা নেই, কম্বল নেই, গাছতলায় পড়ে থাকে, যা পায় তাই খায়— সে কিনা বলে অসুখ-টসুখ কিছু মানেই না! সে ফকির হয়ে অসুখ উড়িয়ে দিতে পারল, আর আমি রাজা হয়ে পারব না?"          
          তার পরদিনই রাজা ঘুম থেকে উঠে পাত্র মিত্র সবাইকে ডেকে বললেন, "যা হতভাগা মূখ্যুগুলো সব, সভায় বসগে যা! তোরা কেউ কিছু করতে পারলি না, এখন এই দেখ আমার অসুখ আমি নিজেই সারিয়ে দিয়েছি। আজ থেকে আবার সভায় গিয়ে বসব। আর যে টুঁ শব্দটি করবে তার মাথা উড়িয়ে দেব।"`,
        moral: ''
      }
    },
    {
      id: '2000',
      type: 'passage',
      label: 'বুদ্ধিমান শিষ্য',
      data: {
        title: 'বুদ্ধিমান শিষ্য - সুকুমার রায়',
        text: `এক মুনি, তাঁর অনেক শিষ্য। মুনিঠাকুর তাঁর পিতৃশ্রাদ্ধে এক মস্ত যজ্ঞের আয়োজন করলেন। সে যজ্ঞ এর আগে মুনির আশ্রমে আর হয়নি। তাই তিনি শিষ্যদের ডেকে বললেন, "আমি এক যজ্ঞের আয়োজন করেছি, সে যজ্ঞ তোমরা হয়তো আর কোথাও দেখবার সুযোগ পাবে না, কাজেই যজ্ঞের সব কাজ কর্ম বিধি ব্যবস্থা বেশ মন দিয়ে দেখো। নিজের চোখে সব ভালো ক'রে না দেখলে শুধু পুঁথি পড়ে এ যজ্ঞ করা সম্ভব হবে না।"
          মুনিঠাকুরের আশ্রমে বেড়ালের ভারি উৎপাত; যজ্ঞের আয়োজন সব ঠিক হচ্ছে, এর মধ্যে বেড়ালগুলো এসে জ্বালাতন আরম্ভ করেছে- এটাতে মুখ দেয়, ওটা উল্‌টে ফেলে, কিছুতেই তাদের সামলানো যায় না। তখন মুনিঠকুর রেগে বললেন, "বেড়ালগুলোকে ধরে ঐ কোণায় বেঁধে রেখে দাও তো।" অমনি নয়টা বেড়ালকে ধরে সভার এক পাশে খোঁটায় বেঁধে রাখা হল। তারপর ঠিক সময় বুঝে যজ্ঞ আরম্ভ হল। শিষ্যেরা সব সভার সাজসজ্জা, আয়োজন, যজ্ঞের সব ক্রিয়া-কাণ্ড, মন্ত্রোচ্চারণের নিয়ম ইত্যাদি মন দিয়ে দেখতে আর শুনতে লাগল। নির্বিঘ্নে অতি সুন্দররূপে মুনিঠাকুরের যজ্ঞ সম্পন্ন হল।          
          কিছুকাল পরে শিষ্যদের একজনের বাবা মারা গেলেন। শিষ্যের ভারি ইচ্ছা তার পিতৃশ্রাদ্ধে সেও ঐ রকম সুন্দর যজ্ঞের আয়োজন করে। সে গিয়ে তার গুরুকে ধরল। তিনি বললেন, "আচ্ছা, সব আয়োজন করতে থাক, আমি এসে যজ্ঞের পুরোহিত হব।" শিষ্য মহা সন্তুষ্ট হয়ে যজ্ঞের সব ঠিকঠাক করতে লাগল।          
          ক্রমে যজ্ঞের দিন উপস্থিত। মুনিঠাকুর সশিষ্য শ্রাদ্ধের সভায় উপস্থিত; ঠিক নিয়ম মতো যজ্ঞের সমস্ত ব্যবস্থা প্রস্তুত হয়েছে কিন্তু শিষ্যটি তখনও সভাস্থলে এসে বসছে না, কেবল ব্যস্তভাবে ঘোরাঘুরি করছে। এদিকে যজ্ঞের সময় প্রায় উপস্থিত দেখে মুনিঠাকুরও ক্রমে ব্যস্ত হয়ে উঠেছেন। তিনি শিষ্যকে ডেকে জিজ্ঞাসা করলেন, "আর বিলম্ব কেন? সবই তো প্রস্তুত, যজ্ঞের সময়ও উপস্থিত, এই বেলা সভায় এস।" শিষ্য বলল, "আজ্ঞে একটা আয়োজন বাকি রয়ে গেছে, সেইটা নিয়ে ভারি মুশকিলে পড়েছি।" মুনি বললেন, "কই, কিছুরই তো অভাব দেখছি না।" শিষ্য বলল, "আজ্ঞে চারটে বেড়াল কম পড়েছে।" মুনি বললেন, "সে কি রকম?" শিষ্য মুখ কাঁচুমাচু ক'রে বলল, "ঐ যে আপনার যজ্ঞে দেখলাম ঈশান কোণে নয়টা বেড়াল বাঁধা রয়েছে। আমাদের এ গ্রামে অনেক খুঁজে পাঁচটার বেশি পাওয়াই গেল না, কাজেই আর বাকি চারটার জন্য পাশের গ্রামে লোক গিয়েছে; তারা এই এসে পড়ল ব'লে।" শুনে গুরুর তো চক্ষুস্থির! তিনি বললেন, "আরে বুদ্ধিমান! কোনটা যজ্ঞের অঙ্গ আর কোনটা নয় তাও বিচার করতে শেখনি? আশ্রমের বেড়ালগুলি উৎপাত করছিল তাই বেঁধে রেখেছিলাম, তোমার এখানে কোনো উৎপাত ছিল না, তুমি আবার গায়ে পড়ে উৎপাত সংগ্রহ করতে গিয়েছ? বসে পড়, বসে পড়, আর বেড়াল ধরে কাজ নেই। এখন যজ্ঞটা নির্বিঘ্নে শেষ হয়ে যাক্‌।"          
          শিষ্য নিজের আহাম্মকিতে লজ্জিত হয়ে অপ্রস্তুত ভাবে সভার মধ্যে বসে পড়ল।`,
        moral: ''
      }
    },

  ]
};
